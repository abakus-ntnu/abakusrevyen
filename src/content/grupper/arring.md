---
name: Arring
brief: Undertilhørige bandet som passer på at bandet har noe å spille:))
logo: "@/images/undergrupper_logoer/band-logo.webp"
email: revy-band@abakus.no
leaders:
  - gushkov
---

## Arrangering og komponering

Har du sans for å arrangere musikk? Vil du se stykkene du selv har komponert,
framført foran publikum?

I Abakusrevyen setter vi musikk i sentrum – fra korte bandsnutter til
storslåtte musikalnummer med fullt band og sangere. Arrangeringsgruppa er for
deg som har erfaring med å arrangere og komponere musikk, og som vil bidra til
å gi revyen et løft på den musikalske fronten.

Du vil jobbe tett med bandsjefen og erfarne medlemmer som har arrangert og
komponert musikk tidligere. Det legges opp til et fast sosialt arre-sesj i uka,
hvor du kan få hjelp og tilbakemelding på arrangementene dine. Det er ikke lagt
opp til grunnleggende opplæring, men det vil holdes et arre-kurs for å
introdusere deg til revyens arre-rutiner.

Enten du vil arrangere en kort bandsnutt, et stort musikalnummer eller komponere
noe helt nytt – vi vil ha deg med! Det er ikke et krav at du er medlem av Abakus.
Arrangeringsgruppa kan fint kombineres med andre revygrupper, for eksempel bandet.

Høres dette ut som noe for deg? Søk da vel! Fortell litt om hva du kan og ønsker
å bidra med, og legg gjerne ved to stykker i ulike stiler som du tidligere har
arrangert eller komponert i søknaden – dersom du har det.
