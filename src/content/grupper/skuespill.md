---
name: Skuespill
brief: Vi synger, danser, spiller og spreller!
logo: "@/images/undergrupper_logoer/skuespill-logo.webp"
email: revy-skuespill@abakus.no
leaders:
  - hansen
  - schjonsby
---

# Skuespill

Uten noen til å stå på scenen blir det ikke revy, og der kommer
skuespillerne inn. Gjennom året lærer vi å bli bortskjemt av de andre
gruppene med sminkecrew fra kostymegruppa, butlere fra scenegruppa,
privatkokker fra sosialgruppa, personlige paparazzier i PR, egne koreografer
fra dansegruppa, og gratis live spotify premium gjennom bandet. Når skuespill
klapper to ganger i hendene skrur teknikkgruppa på lyset automatisk! Siden
alle jobber for at skuespillerne skal vise fram alt mulig rart, pleier vi å
bruke tid på å bearbeide sketsjer, sanger og sånt i løpet av året, samt
drive sangtimer og lære skuespillerteknikk etter ønske.

Også gjør skuespill veldig mye rart! Altså får vi mange ting til å bli
rare. Det er mye som skal til for å få til en ordentlig morsom revy, så som
skuespiller lærer man å spille på hverandres humor. Vi blir selvfølgelig
gode på å fremføre sketsjer og sanger, men også på å utvikle og skrive dem.
Det finnes ingen dårlige idéer, bare dumme idéer (som ofte er de beste).
Men det som skuespillerne gjør, kanskje aller mest, er å skape venner
for livet.
