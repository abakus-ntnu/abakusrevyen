---
name: Band
brief: Vi forhindrer klein stillhet og ufrivillig cappella!
logo: "@/images/undergrupper_logoer/band-logo.webp"
email: revy-band@abakus.no
leaders:
  - haakenstad
---

# Band

Lyst til å være med på en av de mest spennende og varierte musikalske
opplevelsene du kan ha i studietiden? Enten du spiller et instrument
eller elsker å synge, byr revybandet på en unik mulighet til å utvikle
deg musikalsk, samarbeide tett med andre og bidra til et energisk og
engasjerende show!

Som musiker i revybandet vil du ha en sentral utøvende rolle i showet.
Bandet fremfører alt av musikken, i tillegg til at musikerne aktivt
deltar i utviklingen av det musikalske innholdet. Uansett hva du spiller
og hvilket nivå du er på, så finnes det muligheter for deg i bandet.
Musikken tilpasses nøye, og du får anledning til å utvikle deg musikalsk
på flere områder enn bare selve spillingen. Bandet jobber målrettet fra
første øvelse, og samarbeider mye med de andre utøvende gruppene.

Som korist i revybandet får du virkelig muligheten til å sette det avgjørende
preget på musikken vi fremfører. Naturligvis kommer du til å få bruke stemmen,
men du kommer også til å drive med perkusjon, dans, og kanskje til og med litt
skuespill. Koristene er den menneskelige delen av bandet, og er en helt
spesiell ressurs som vi bruker mye i alt vi fremfører for å virkelig ta ting
til nye høyder. Du blir fort et multitalent med en rekke diverse oppgaver
under forestilling, samtidig som at du får massevis av muligheter til å synge
både som solist og i backing.
